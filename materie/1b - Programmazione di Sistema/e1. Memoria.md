(5/7/2011) Sia dato un sistema con memoria fisica di dimensione 512MByte, in cui si utilizza uno
schema di gestione a partizioni (contigue) variabili con unità minima di allocazione della memoria di 64 Byte (ovvero lo spazio di memoria viene allocato in multipli di 64 byte). Al Sistema Operativo sono allocati in modo permanente i primi 128MByte di memoria.

La tabella dei processi contiene, per ogni processo attivo, l’indirizzo iniziale (ADDR) e la dimensione (SIZE) della relativa partizione in memoria.

La memoria viene allocata con strategia Worst-Fit.

Le partizioni libere sono gestite mediante una lista linkata ordinata per dimensione decrescente, in cui ogni nodo rappresenta una partizione libera; i nodi della lista sono costituiti da due campi: (puntatore alla partizione successiva, dimensioni della partizione, entrambi rappresentati su 4 byte, dimensioni e indirizzi rappresentati in Byte, con valore 0 usato come puntatore nullo) e sono memorizzati nei primi byte della partizione che rappresentano.

![[es1_sistprog.png]]

Si supponga che ad un dato istante la tabella dei processi e il puntatore alla prima partizione libera contengano le informazioni rappresentate in figura. Si rappresentino le modifiche alle partizioni in memoria, alla tabella dei processi e alla Free List, in seguito all’attivazione di 2 nuovi processi, P12 e P13, che richiedano rispettivamente 25MB e 150MB di memoria, seguita dalla terminazione del processo P11.